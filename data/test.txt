آلیس نشسته بود لب آب کنار خواهرش و از اینکه کاری انجام نمی‌داد دیگر حوصله¬اش داشت سر می‌رفت
یکی دو بار به کتابی که خواهرش می‌خواند دزدکی نگاهی انداخت
اما هیچ تصویر یا گفتگویی در کتاب نبود
با خود فکر کرد آخه کتاب بدون عکس و گفتگو به چه دردی می‌خوره
پس فکری به ذهنش رسید البته تا جایی که می‌توانست فکر کند چون گرمای روز حسابی گیج و خواب¬آلوده¬اش کرده بود
ارزش داره بلند شم چند تا گل مینا بچینم و تاج گلی درست کنم یا نه
اما در همین لحظه ناگهان خرگوشی سفید با چشمانی صورتی از نزدیکی او رد شد
اتفاق چندان خارق¬العاده‌ای نیفتاده بود و آلیس هم پیش خود اندیشید چندان چیز عجیبی نیست که خرگوشی حرف بزند و بگوید وای خدایا خیلی دیر شد
ولی وقتی بعد به موضوع فکر کرد به صرافت افتاد که بایستی از این قضیه تعجب می‌کرده در حالی که آن موقع همه چیز کاملا طبیعی بنظرش رسیده بود
اما زمانی که خرگوش ساعتی از جیب جلیقه¬اش در آورد به آن نگاه کرد و بعد با عجله رفت
آلیس از جا پرید چون به ذهنش خطور کرد که تا آن لحظه هرگز خرگوشی با جلیقه جیب¬دار ندیده است که یک ساعت جیبی از جلیقه خود در آورد و در حالی که داشت از کنجکاوی میمرد از جا پرید و خرگوش را دنبال کرد تا اینکه خرگوش نزدیک پرچین به درون لانه بزرگی رفت و ناپدید شد
لحظه‌ای بعد آلیس بی آنکه حتی یک بار هم به بیرون آمدن خود فکر کند به دنبال خرگوش به درون سوراخ رفت
لانه خرگوش اول مثل تونل مستقیمی بود و بعد یک دفعه رو به پایین سرازیر شد
چنان غافلگیرکننده بود که آلیس حتی مجال توقف پیدا نکرد و به جایی شبیه چاهی بسیار عمیق سقوط کرد
یا چاه زیادی عمیق بود یا او خیلی کند افتاد چون در حین پایین آمدن کلی وقت داشت به اطراف خود نگاه کند و از آنچه هر لحظه اتفاق می‌افتاد متعجب شود
اول سعی کرد به پایین نگاه کند و بفهمد به کجا می‌رود
اما آنقدر تاریک بود که نمی¬توانست چیزی ببیند
بعد به دو طرف چاه نگاهی انداخت و متوجه شد که دیواره‌های چاه پر بود از گنجه و قفسه‌های کتاب
همه جا پر از نقشه‌ها و عکس‌هایی بود که به میخ‌های چوبی آویزان کرده بودند
همانطور که می‌گذشت از یکی از قفسه‌ها کوزه‌ای برداشت
رویش نوشته بود مارمالاد پرتقال
اما وقتی دید خالی است کلی مایوس شد
از ترس اینکه مبادا کسی آن پایین کشته شود قوطی را نینداخت
به همین خاطر در حین سقوط آن را در یکی از کمدها جا داد
با خود فکر کرد خب بعد از یک همچین سقوطی دیگه زمین خوردن از پله‌ها آب خوردنه توی خونه
همه فکر می‌کنن من چه آدم شجاعی هستم چون حالا حتی اگه از پشت-بوم هم بیفتم به کسی چیزی نمیگم
واقعه‌ای که احتمال رخ دادن آن خیلی زیاد بود
پایین پایین پایین‌تر آیا این سقوط اصلا پایانی هم داشت
با صدای بلند گفت نمیدونم تا حالا چند فرسنگ به پایین سقوط کردم
باید دیگه الان جایی نزدیک مرکز زمین باشم
بزار ببینم فکر کنم دو هزار فرسنگی باشه
آخر می‌دانید آلیس در مدرسه چیزهای زیادی از این قبیل یاد گرفته بود و گرچه چون آنجا هیچکس نبود به او گوش کند جای چندان خوبی برای به نمایش گذاشتن معلوماتش نبود
با این حال با گفتنش حسابی تمرین می‌کرد
بله تقریبا همون مسافته اما حالا نمی¬دونم به چه طول و عرض جغرافیایی رسیدم
آلیس اصلا نمی¬دانست عرض یا حتی طول جغرافیایی چیست
اما فکر کرد این کلمات جالب و کلاس¬دار را باید بگوید
خیلی زود دوباره شروع کرد
یعنی صاف میافتم وسط کره زمین
چه بامزه میشه آدم از میون یک سری آدم که روی سرشون راه میرن سر در بیاره
به نظرم باید همون ضدحالیون باشن این بار البته خیلی خوشحال شد کسی آنجا نبود تا حرفش را بشنود چون این یکی دیگر اصلا انتخاب واژه درستی نبود
اما خب باید ازشون بپرسم اسم کشورشون چیه
خانم می‌بخشید اینجا استرالیاست یا نیوزلند و سعی کرد موقع سوال کردن به نشانه ادب تعظیم کند
تصور کنید در حالی که میان زمین و هوا دارید میافتید تعظیم هم بکنید
فکر می‌کنید عملیست و آن وقت فکر می‌کنه من چه دختر کوچولوی بیسوادی هستم که این سوال رو می‌کنم
پس باید خود میبل شده باشم و باید برم و تو همون خونه کوچولوی خسته¬کننده زندگی کنم و تقریباً هیچ اسباب¬بازی برای بازی کردن نداشته باشم و تازه یک عالم هم درس یاد بگیرم نه
من تصمیم خودم را راجع¬به این موضوع گرفتم اگه من میبل باشم همین جا میمونم
هر چقدرم سرشون رو پایین بیارند و بگن عزیزم بیا بالا فایده¬ای نداره من فقط نگاهشون می¬کنم و می¬گم آخه پس من کی¬ام
اول این را به من بگید بعد اگه خواستم اون آدم باشم اون وقت می¬آم بالا اگر نه همین جا این پایین می¬مونم تا یکی دیگه بشم
آلیس فریاد زد و با فورانی از اشک ناگهان گفت اما ای وای ای کاش واقعاً سرشون رو می¬آوردند پایین دیگه خیلی حوصله¬ام داره از تنهایی سر میره
همین که این را گفت به دستان خود نگاهی انداخت و از اینکه دید یکی از دستکش¬های سفید خرگوش را در حین حرف زدن دست کرده متعجب شد با خود فکر کرد چطوری این کارو تونستم انجام بدم احتمالاً دارم دوباره کوچیک می¬شم
از جا برخواست و همینطور که به سرعت داشت آب می¬رفت خود را به سمت میز رساند تا خودش را با آن اندازه¬گیری کند و حدس زد آن لحظه قدش حدود نیم متر شده باشد
خیلی زود متوجه شد که بخاطر بادبزنی است که در دست نگه داشته و سریع آن را انداخت زمین
درست به موقع این کار را کرد و خود را از تمام شدن نجات داد
آلیس که حسابی از این تغییر ناگهانی ترسیده بود گفت نزدیک بودا
اما از اینکه دید هنوز زنده است کلی شاد شد و گفت حالا دیگه نوبت باغه و با سرعت هر چه تمام¬تر دوید به سمت در کوچک
اما افسوس در کوچک دوباره بسته شده بود و کلید طلایی کوچولو مثل قبل روی میز شیشه¬ای قرار داشت
طفلک بیچاره با خود فکر کرد همه چیز از همیشه بدتره چون من هرگز این همه کوچیک نشده بودم هرگز راست می¬گم خیلی بد وضعیه
همین که این کلمات را به زبان آورد پایش لغزید و لحظه¬ای بعد شالاپ تا چانه در آب نمک فرو رفته بود
اولین فکری که به ذهنش رسید این بود که در دریا افتاده است
با خود گفت در اون صورت می¬تونم از طریق راه¬آهن برگردم
آلیس در طول زندگی¬اش یک بار رفته بود کنار دریا و به این نتیجه کلی رسیده بود که هر کجای سواحل انگلیس که آدم برود به چند کابین دوش در دریا چند کودک که ماسه¬ها را با بیل¬های چوبی حفر می¬کنند و یک ردیف مسافرخانه و پشت آنها به یک ایستگاه راه¬آهن بر خواهد خورد
هر چند خیلی زود متوجه شد در همان استخری افتاده که وقتی قدش به سه متر رسیده بود از اشک خود او پر شده بود
در حالی که شنا می¬کرد و سعی داشت تا راه فراری بیابد گفت کاش این قدر گریه نکرده بودم حالا فکر کنم باید به خاطرش تنبیه بشم و در اشک¬هایم خودم غرق شم
خیلی عجیب می¬شه هرچند همه چیز امروز عجیب غریبه
همان موقع کمی دورتر صدای شالاپ شلوپی در استخر شنید و برای اینکه بفهمد چیست قدری نزدیک¬تر آمد
اول فکر کرد ممکن است فیل دریایی یا اسب آبی باشد
اما بعد یادش آمد که خودش خیلی کوچک شده و خیلی زود فهمید یک موش است که مثل خود او سر خورده بود توی آب
آلیس فکر کرد الان یعنی فایده داره با این موش حرف بزنم
همه چیز این پایین اینقدر غیرعادیه که احتمال اینکه اون هم حرف بزنه به نظرم خیلی زیاده
به هر حال امتحانش ضرری نداره پس شروع کرد ای موش راه خروج از این استخر را می¬دونی از شنا کردن حسابی خسته شدم ای موش
آلیس فکر کرد شاید این روش درست حرف زدن با یک موش باشد
تا حالا چنین کاری نکرده بود
اما به یاد آورد که در کتاب دستور زبان لاتین برادرش اینگونه دیده بود موش از موش به موش موش ای موش
موش با کنجکاوی به او نگاه کرد و به نظر آلیس آمد که با چشم ریزش چشمکی زد اما چیزی نگفت
آلیس فکر کرد شاید انگلیسی نمی¬فهمه بهش میاد یه موش فرانسوی باشه که با ویلیام فاتح اومده اینجا
آخه آلیس با وجود همه دانش تاریخی که داشت نسبت به اینکه رویدادهای تاریخی در چه زمانی رخ داده بودند چندان اطلاعات شفافی نداشت پس دوباره شروع کرد
آنهایی که لب آب تجمع کرده بودند دسته¬ای بودند با ظاهری غیرعادی پرندگان با پر‌و‌بالی گل¬آلود جانوران با خزهایی آویزان همگی خیس آب خشمگین و ناآرام
طبیعتاً سوال اول این بود که چطور همه دوباره خشک شوند
سر این مسئله با هم مشورت کردند و چند دقیقه بعد برای آلیس کاملاً طبیعی بود که با آنها خودمانی شده باشد
انگار همه¬ی عمر آنها را می¬شناخته است
در حقیقت یک مشاجره نسبتاً طولانی بین او و طوطی استرالیایی درگرفت که آخر سر باعث دلخوری طوطی شد و تنها چیزی که گفت این بود من سنم بیشتر از توه پس بهتر می¬دونم که خب آلیس پیش از آنکه بداند او چند سال دارد رضایت نمی¬داد و از آنجا که طوطی مطلقاً از گفتن سن خود سرباز زد دیگر حرفی برای گفتن نماند
دست آخر موش که در آن میان شخصیت صاحب¬قدرتی به نظر می¬آمد بانگ زد همگی بنشینید و به من گوش کنید به زودی همتون به قدر کافی خشک می¬شید
همگی در یک چشم بر هم زدن دور موش حلقه بزرگ زده و نشستند
آلیس با نگرانی به موش چشم دوخته بود چون می¬دانست اگر خودش را زود خشک نکند بد سرمایی خواهد خورد
موش با لحن نافذ گفت اِهِم همگی حاضرید این خشک¬ترین مبحثیه که بلدم همه ساکت باشید لطفاً
ویلیام فاتح به حمایت پاپ اعظم خیلی زود تسلیم انگلیسی¬هایی شد که این اواخر به تسخیر و غصب کردن خو گرفته بودند ادوین و مورکار کونت¬های مرسیا و نورسمریا طوطی استرالیایی لرز کرد و گفت اَه
موش با اخم ولی مودبانه گفت ببخشید شما چیزی گفتید
طوطی با عجله گفت من نه
موش گفت فکر کردم چیزی گفتید ادامه می¬دهم ادوین و مورکار کونت¬های مرسیا و نورسمریا حمایت خود را برای او اعلام کردند و حتی ستیگان اسخوف وطن¬پرست کنتربری صلاح را در آن یافت که اردک پرسید در چی یافت
موش کمی خشمگین جواب داد در آن قطعاً خودتون می¬دونید آن معنیش چیه
اردک گفت خب معلومه که می¬دونم اون چیه ولی فقط موقعی که خودم یافته باشمش که خب معمولاً هم قورباغه کرمی چیزیه مسئله اینجاست که اسخوف اعظم چی رو یافت
موش متوجه این سوال نشد اما بی¬درنگ ادامه داد صلاح را در آن یافت که با ادگار اسلینگ به ملاقات ویلیام رفته تاج را تقدیم او کنند
رفتار ویلیام در ابتدای کار ملایم بود ولی تکبر نورمنها
در ادامه رو به آلیس گفت عزیزم تو در چه حالی
آلیس با لحن غمگین گفت به خیسی قبل ظاهراً این حرفها به اندازه کافی خشک نیستند
دودو در حالی که روی پا بلند می¬شد با لحنی رسمی گفت پیشنهاد می¬کنم جلسه را به وقت دیگری موکول کنیم چرا که اتخاذ بلاواسطه راه¬حلی اساسی
جوجه¬عقاب گفت انگلیسی صحبت کن نصف کلمات کشدارت را نمی¬فهمم و تازه فکر نکنم خودتم بفهمی و سرش را پایین آورد تا لبخندش را پنهان کند
تعداد دیگری از پرندگان هم نخودی خندیدند طوری که به گوش می¬رسید
دودو با لحنی آزرده گفت منظورم اینه که فقط از طریق مبارزات درون¬حزبی میشه خشک شد
آلیس گفت مبارزات درون¬حزبی دیگه چیه
البته چندان هم علاقه¬ای به دانستن آن نداشت با این حال دودو مکثی کرد انگار که کسی می¬بایست چیزی می¬گفت اما ظاهراً هیچ کس مایل نبود چیزی بگوید
دودو گفت البته برای توضیح دادنش بهترین راه اینه که انجامش بدیم و چون شما هم ممکن است بخواهید خودتان امتحانش کنید برایتان خواهم گفت دودو چطور آن را انجام داد
دودو اول از همه مسیر مسابقه را به صورت دایره¬ای علامت¬گذاری کرد و گفت شکل دقیقش زیاد مهم نیست و بعد همه اعضا در امتداد مسیر در نقاط مختلف قرار گرفتند
هیچ یک دو سه رویی در کار نبود بلکه هر کس هر وقت دلش می¬خواست شروع به دویدن می¬کرد و هر وقت می¬خواست از ادامه باز می¬ایستاد و آن هم برای اینکه پایان مسابقه را نشود به راحتی تشخیص داد
با این حال وقتی نیم ساعت دویدند و حسابی خشک شدند دودو یکدفعه داد زد ختم مسابقه و همگی نفس¬نفس¬زنان دور او گرد آمدند و پرسیدند حالا کی برد
این سوال را دودو نمیتوانست بدون فکر پاسخ دهد
یک کبوتر بزرگ به طرف صورتش پرواز کرد و بال¬های خود را به شدت به او کوبید
کبوتر فریاد زد مار
آلیس با اوقات تلخی گفت من مار نیستم تنهام بزار
کبوتر با لحنی آرامتر دوباره گفت گفتم مار
هر راهی رو امتحان کردم ظاهراً هیچی رضایتشون رو جلب نمی¬کنه
آلیس گفت اصلاً نمی¬فهمم راجع¬به چی حرف می¬زنی
کبوتر بدون توجه به او ادامه داد ریشه درخت¬ها لب آب و پرچین¬ها همه¬اش را امتحان کردم اما این مارها رو با هیچی نمی¬شه راضی کرد
آلیس هر لحظه بیشتر سردرگم می¬شد
اما فکر کرد تا زمانی که صحبت کبوتر تمام نشده فایده¬ای ندارد بیش از این چیزی بگوید
کبوتر گفت زحمت روی تخم خوابیدن کم بود حالا باید شبانه¬روز مواظب مارها هم باشم آخه سه هفتس پلک نزدم
آلیس که داشت تازه متوجه معنی حرف¬های کبوتر می¬شد گفت خیلی متاسفم که اذیت شدی
کبوتر صدایش را تا سرحد جیغ بالا برد و ادامه داد و درست وقتی بلندترین درخت جنگل را پیدا کردم و درست وقتی فکر می¬کردم بالاخره از دستش خلاص شدم باید از آسمان برام بباره اَه از دست این مارها
آلیس گفت ولی گفتم که من مار نیستم من ام من
کبوتر گفت خیلی خب چی هستی می¬بینم که داری سعی می¬کنی یه چیزی از خودت در بیاری
آلیس تعداد دفعاتی را که در طی آن روز تغییر کرده بود به خاطر آورد و با کمی تردید گفت من من یه دختر کوچولوام
کبوتر با لحنی مملو از تحقیر گفت آره همین که می¬گی من در طول زندگیم یک عالم دختر کوچولو دیدم ولی هیچ کدوم گردنشون به این درازی نبود
نه نه تو ماری هاشا کردنشم بی¬فایده¬ست
به نظرم بعدشم می¬خوای بگی تا حالا طعم تخم¬مرغ را نچشیدی
آلیس که بچه بسیار راستگویی بود گفت پس چی که خوردم آخه دختر کوچولوها هم به اندازه مارها تخم¬مرغ می¬خورند
کبوتر گفت باورم نمیشه اما اگر این کار را می¬کنند خب پس اونها هم یکجور مارند همینو بس
این طرزفکر چنان به نظر آلیس جدید آمد که یکی دو دقیقه کاملاً سکوت کرد و همین به کبوتر مجال داد اضافه کند تو داری دنبال تخم¬مرغ میگردی این که معلومه حالا چه فرقی به حال من می¬کنه که تو یه دختر کوچولو باشی یا یه مار
آلیس شتاب¬زده گفت برای من که خیلی فرق می¬کنه
اما آخه من دنبال تخم¬مرغ نمی¬گردم و اگر هم می¬گشتم تخم کفتر نمی¬خواستم خام خام دوست ندارم
کبوتر که دوباره در لانه¬اش جا می¬گرفت با دلخوری گفت خیلی خب پس از اینجا برو
آلیس تا جایی که می¬توانست میان درختان دولا شد چون گردنش مدام لابه¬لای شاخه¬ها گیر می¬کرد و هر چند وقت یک بار مجبور بود بایستد و آن را جدا کند
بعد از مدتی یادش افتاد که هنوز چند تکه از قارچ در دستانش مانده است و خیلی با دقت مشغول شد گاز کوچکی به این یکی زد بعد هم به آن یکی
گاهی بلندتر می¬شد و گاهی کوتاه¬تر تا جایی که موفق شد به قد عالی خودش برگردد
از آخرین باری که حدود قد واقعی خود را داشت چنان وقت زیادی گذشته بود که اولش حس کاملاً غریبی داشت اما چند دقیقه¬ای عادت کرد و طبق معمول شروع کرد با خودش به حرف زدن
یک درخت رُز در نزدیکی سردر باغ قرار داشت
رز‌‌‌‌هایی که بر آن روئیده بودند سفید بودند
اما سه باغبان پای درخت داشتند با تلاش بسیار آن‌‌‌‌ها را به رنگ سرخ در‌ می‌آوردند
این حرکت به نظر آلیس خیلی عجیب آمد و رفت نزدیک‌تر تا آن‌ها را تماشا کند و درست همین که به آن‌ها رسید شنید یکی‌شان می‌گفت هی پنج‌لو حواستو جمع کن این‌طوری رو من رنگ نپاش
پنج‌لو با دلخوری گفت دست خودم نبود هفت‌لو به آرنجم تنه زد
هفت‌لو تا این را شنید به بالا نگاهی کرد و گفت آهان بله جناب پنج‌لو همیشه تقصیر رو بنداز گردن دیگران
پنج‌لو گفت تو یکی دیگه حرف نزن دیروز شنیدم بیبی داشت‌ می‌گفت لیاقتت اینه که گردنت رو بزنند
همان که اول حرف زده بود گفت برای چی
هفت‌لو گفت به تو مربوط نیست جناب دولو
پنج‌لو گفت البته که مربوطه من حالا بهش می‌گم به این دلیل بود که به جای پیاز خوراکی برای آشپز پیاز گل لاله آورده بود
هفت‌لو از گل‌بنش پرید پایین و گفت خب میون این همه بی انصافی که چشمش اتفاقی افتاد به آلیس که در حال تماشای آن‌‌‌‌ها بود و صحبتش را ادامه نداد
آن چند نفر دیگر هم نگاهی چرخاندند و همگی تعظیم کردند
آلیس با کمرویی گفت میشه لطفاً به من بگید چرا دارید اون رزها رو رنگ‌ می‌کنید
پنج‌لو و هفت‌لو چیزی نگفتند اما به دولو نگاه کردند
دولو با صدایی زیر شروع کرد
خوب راستش آخه می‌دونید خانوم اینجا باید درخت گل سرخ در‌ می‌اومد و ما اشتباهی درخت رز سفید کاشتیم و خوب اگه بیبی بفهمه سر همه‌مون به باد میره
حالا فهمیدید خانوم برای همینه که قبل از اینکه بیاد داریم نهایت سعیمون رو می‌کنیم تا
در همین لحظه پنج‌لو که با دلواپسی آن سوی باغ را‌ می‌پایید داد زد بیبی بیبی و هر سه باغبان فوراً روی صورت خوابیدند
صدای قدم‌‌‌‌های بسیاری به گوش می‌رسید و آلیس که مشتاق دیدار بیبی بود نگاهش را چرخاند
اول ده خواجه خواج‌دار آمدند
همه¬شان مثل باغبان‌‌‌‌ها مستطیل شکل و تخت بودند با دست و پاهایی که از گوشۀ تنشان درآمده بود
سپس ده درباری آمدند
همگی از سر تا پا با خشت‌‌‌‌های جواهرنشان آراسته بودند و مانند خواجگان سرباز دو به دو راه‌ می‌رفتند
بعد از این‌‌‌‌ها کودکان دربار آمدند
ده نفر بودند
این عزیزانِ کوچولو جستوخیزکنان با خوشحالی دست در دست دو تا دو تا می‌آمدند
همگی با دل‌‌‌‌های درخشان برق می‌زدند
بعد میهمانان آمدند که بیشترشان شاه و شاه¬بانوانی بودند و آلیس در بین آن‌‌‌‌ها خرگوش سفید را شناسایی کرد
شتابزده و دستپاچه حرف می‌زد و به هر چه گفته می‌شد لبخندی می‌زد و بی آنکه به او توجهی کند از کنارش گذشت
بعد به دنبال آن‌‌‌‌ها سربازان دل آمدند که تاج شاهی را روی کوسن مخملی سرخی حمل می‌کردند و در انتهای این دستۀ باشکوه شاه و شاه¬بانو بیبیدل آمدند
آلیس مانده بود که مثل آن سه نفر دیگر روی صورت دراز بکشد یا نه
اما چنین قانونی را در صفوف تشریف‌فرمایی به یاد‌ نمی‌آورد
فکر کرد تازه اگه همه روی صورت خود دراز بکشند و نتونند نمایش را ببینند که دیگه فایده‌‌‌‌‌ای نداره
پس همانجا که بود بی¬حرکت ایستاد و منتظر شد
وقتی صف مقابل آلیس آمد همگی توقف کردند و به او نگریستند و بیبی خشک و جدی گفت این کیه
این را به سرباز دل گفت که بجای پاسخ فقط تعظیم کرد و لبخندی زد
بیبی سر خود را با بیحوصلگی بالا و پایین برد و گفت احمق و رو به آلیس کرد و ادامه داد اسمت چیه بچه
آلیس خیلی مؤدبانه گفت علیاحضرت اسم من با اجازۀ شما آلیسه
اما به خود گفت خوب این‌‌‌‌ها که فقط یک دست ورقند نیازی نیست ازشون بترسم
بیبی به آن سه باغبان که دور درخت رز دراز کشیده بودند اشاره کرد و گفت اینها کی¬اند
آخر‌ می‌دانید همین‌ طور که روی صورت‌هاشان خوابیده بودند و طرح پشت آنها با بقیه دست یکسان بود او نمی‌توانست تشخیص دهد که آیا آن‌‌‌‌ها باغبان بودند یا سرباز یا درباری یا سه تا از بچه‌‌‌‌های خودش
آلیس که از شهامت خود حیرت کرده بود گفت من چه بدونم به من ارتباطی نداره
بیبی از شدت خشم سرخ شد
مثل حیوانی وحشی لحظه‌‌‌‌‌ای به او خیره ماند و بعد فریاد کشید بزنید گردنش را بزنید
آلیس با قاطعیت و صدای بلند گفت چه مزخرفاتی و بیبی ساکت شد
شاه دست خود را روی بازوی او گذاشت و با ترس گفت تأمل کنید عزیزم او فقط یک بچه است
بیبی با عصبانیت رویش را از او برگرداند و به سرباز گفت آن‌‌‌‌ها را رو کن
سرباز خیلی با دقت با یک پا این کار را انجام داد
بیبی با صدای خیلی زیر و بلندی گفت بلند شید و سه باغبان فوراً از جا پریدند و به شاه بیبی کودکان سلطنتی و بقیه تعظیم کردند
بی‌بی فریاد زد بس کنید دیگه سرگیجه گرفتم و بعد رو به درخت رز کرد و ادامه داد اینجا چه‌ می‌کردید
دومی با لحنی بسیار فروتنانه روی یک زانو خم شد و گفت با اجازۀ علیاحضرت داشتیم سعی می‌کردیم
بیبی که در این حین داشت رزها را بررسی می‌کرد گفت
آلیس داد زد حاضر
در حالی که از شدت هیجان لحظه¬ای کاملاً فراموش کرده بود این چند دقیقه آخر چقدر بزرگ شده
چنان شتابزده بالا پرید که با گوشه دامنش لژ هیأت منصفه را کج کرد و همه داوران روی سر جمعیت زیر پایشان وارونه شدند
همگی پخش زمین شدند و او را به شدت به یاد تنگ ماهی قرمزهایی انداختند که هفته پیش تصادفاً وارونه کرد بود
با لحنی وحشتزده فریاد زد اوه عذر میخوام و هر چه سریعتر شروع کرد آن‌ها را از روی زمین جمع کردن چون حادثه ماهی قرمزها در ذهنش مانده بود و حسی مبهم به او می‌گفت که باید به سرعت آن‌ها را جمع کند و در جایشان بگذارد وگرنه می‌میرند
شاه با لحنی بسیار جدی گفت محاکمه را ادامه نمی‌دهیم مگر همه داوران سر جای خود قرار بگیرند و در حالیکه نکوهشگرانه به آلیس نگاه میکرد مؤکداً تکرار کرد همه
آلیس به لژ هیأت منصفه نگاه کرد و متوجه شد که از سر عجله مارمولک را سروته گذاشته و حیوانک بیچاره که کاملاً عاجز از حرکت بود دم خود را از روی درماندگی تکان می‌داد
سریع او را دوباره بیرون آورد و درست سر جای خود گذاشت
با خود گفت حالا خیلی هم فرقی نمی‌کرد به نظرم سروتهش یه اندازه به درد محاکمه بخوره
به محض اینکه هیأت منصفه از لطمه¬ای که از وارونه شدن به آن‌ها خورده بود هوشو حواس خود را دوباره به دست آورد و لوحه و مدادهایشان پیدا شد و به دستشان رسید سختکوشانه مشغول شدند تا آنچه را پیش آمده بود بنویسند
همه بجز مارمولک که چنان غافلگیر شده بود که کاری از دستش بر نمی‌آمد جز اینکه با دهان باز بنشیند و به سقف دادگاه زل بزند
شاه به آلیس گفت چی راجع¬به این پرونده میدونی
آلیس گفت هیچ چیز
شاه اصرار کرد کلاً هیچ چیز
آلیس گفت کلاً هیچ چیز
شاه به داوران رو کردو گفت این خیلی مهمه
داشتند روی لوحه¬هایشان می‌نوشتند که خرگوش سفید میان صحبتشان پرید البته منظور عالیجناب اینه که بی¬اهمیته
این را با لحنی بسیار محترمانه گفت
اما در حال صحبت کردن اخم می‌کرد و شکلک در می‌آورد
شاه با عجله گفت البته منظورم این بود که بی¬اهمیته و با صدایی خفیف در حالی که سعی می‌کرد ببیند کدام واژه خوش¬آهنگتر است با خود گفت مهم بی¬اهمیت بی¬اهمیت مهم
برخی از داوران نوشتند مهم و برخی دیگر نوشتند بی¬اهمیت
آلیس هم این‌ها را می‌دید چون به اندازه کافی نزدیک بود تا بتواند لوحه¬هایشان را ببیند
با خود فکر کرد اما حتی یک ذره هم اهمیتی نداره
در این گیرودار شاه که حسابی مشغول نوشتن در دفترچه‌اش بود فریاد زد سکوت و بلند خواند قانون چهلو دوم اشخاصی با قد یک کیلومتر و بلندتر دادگاه را ترک کنند
همه به آلیس نگاه کردند‌ آلیس گفت من که یک کیلومتر نیستم
شاه گفت هستی
بیبی گفت بلکه هم دو کیلومتر
آلیس گفت خُب به هر حال من نمیرم
ضمناً این قانون از پیش تعیین¬شده¬ای نیست همین الان از خودتون در آوردیدش
شاه گفت این قدیمی¬ترین قانون این کتابه
آلیس گفت پس باید قانون شماره یک باشه
رنگ‌وروی شاه پرید و دفترچه‌اش را با عجله بست
به داوران با صدای لرزان ضعیفی گفت رأی دهید
خرگوش سفید شتاب‌زده پرید بالا و گفت خواهشمندم عالیجناب هنوز مدارک دیگری هم هست
این کاغذ همین الان به دستمان رسید
بیبی گفت چی توشه
خرگوش سفید گفت هنوز بازش نکردم
اما ظاهراً باید نامه¬ای باشه که زندانی خطاب به به شخصی نوشته
شاه گفت حتماً همینطورِ مگر اینکه خطاب به کسی نوشته نشده باشه که خُب این هم متداول نیست
یکی از داوران گفت به نشانی کی فرستادنش
خرگوش سفید گفت اصلاً نشانی نداره در واقع چیزی پشتش ننوشته‌اند
تای کاغذ را در حین حرف زدن باز کرد و اضافه کرد تازه اصلاً نامه نیست چند خط شعره
یکی دیگر از اعضای هیأت منصفه سوال کرد به دستخط زندانیه
خرگوش سفید گفت نه نیست و همینش خیلی عجیبه
هیأت منصفه همگی سردرگم به نظر می‌آمدند‌
شاه گفت باید دستخط یکی دیگرو تقلید کرده باشه
هیأت منصفه همگی دوباره مسرور شدند
سرباز گفت عالیجناب استدعا می‌کنم من اینرو ننوشتم
این‌ها هم نمی‌تونند اثبات کنند که من نوشتم‌ هیچ اسمی ته نامه امضا نشده
شاه گفت اگر هم امضا نکردی که چه بدتر حتماً شرارتی در کارت بوده و الا صادقانه امضا می‌کردی
صدای کف زدن عموم شنیده شد
این اولین حرف حسابی بود که شاه آن روز می‌زد